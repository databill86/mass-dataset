						   1 Tesaloniceni 1        1    Pavel, Silvan și Timotei, către Biserica tesalonicenilor, care este în Dumnezeu Tatăl și în Domnul Isus Hristos: Har și pace de la Dumnezeu, Tatăl nostru, și de la Domnul Isus Hristos.         2    Mulţumim totdeauna lui Dumnezeu pentru voi toţi, pe care vă pomenim necurmat în rugăciunile noastre;         3    căci ne aducem aminte fără încetare, înaintea lui Dumnezeu, Tatăl nostru, de lucrarea credinţei voastre, de osteneala dragostei voastre și de tăria nădejdii în Domnul nostru Isus Hristos!         4    Știm, fraţi preaiubiţi de Dumnezeu, alegerea voastră.         5    În adevăr, Evanghelia noastră v-a fost propovăduită nu numai cu vorbe, ci cu putere, cu Duhul Sfânt și cu o mare îndrăzneală. Căci știţi că, din dragoste pentru voi, am fost așa printre voi.         6    Și voi înșivă aţi călcat pe urmele mele și pe urmele Domnului, întrucât aţi primit Cuvântul în multe necazuri cu bucuria care vine de la Duhul Sfânt;         7    așa că aţi ajuns o pildă pentru toţi credincioșii din Macedonia și din Ahaia.         8    În adevăr, nu numai că de la voi Cuvântul Domnului a răsunat prin Macedonia și Ahaia, dar vestea despre credinţa voastră în Dumnezeu s-a răspândit pretutindeni, așa că n-avem nevoie să mai vorbim de ea.         9    Căci ei înșiși istorisesc ce primire ne-aţi făcut și cum de la idoli v-aţi întors la Dumnezeu, ca să slujiţi Dumnezeului celui viu și adevărat         10    și să așteptaţi din ceruri pe Fiul Său, pe care L-a înviat din morţi: pe Isus, care ne izbăvește de mânia viitoare.          
