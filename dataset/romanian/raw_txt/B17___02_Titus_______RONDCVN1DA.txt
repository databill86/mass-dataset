						   Tit 2        1    Tu însă vorbește lucruri care se potrivesc cu învăţătura sănătoasă.         2    Spune că cei bătrâni trebuie să fie treji, vrednici de cinste, cumpătaţi, sănătoși în credinţă, în dragoste, în răbdare.         3    Spune că femeile în vârstă trebuie să aibă o purtare cuviincioasă, să nu fie nici clevetitoare, nici dedate la vin, să înveţe pe alţii ce este bine,         4    ca să înveţe pe femeile mai tinere să-și iubească bărbaţii și copiii,         5    să fie cumpătate, cu viaţa curată, să-și vadă de treburile casei, să fie bune, supuse bărbaţilor lor, pentru ca să nu se vorbească de rău Cuvântul lui Dumnezeu.         6    Sfătuiește, de asemenea, pe tineri să fie cumpătaţi         7    și dă-te pe tine însuţi pildă de fapte bune în toate privinţele. Iar în învăţătură, dă dovadă de curăţie, de vrednicie,         8    de vorbire sănătoasă și fără cusur, ca potrivnicul să rămână de rușine și să nu poată să spună nimic rău de noi.         9    Sfătuiește pe robi să fie supuși stăpânilor lor, să le fie pe plac în toate lucrurile, să nu le întoarcă vorba,         10    să nu fure nimic, ci totdeauna să dea dovadă de o desăvârșită credincioșie, ca să facă în totul cinste învăţăturii lui Dumnezeu, Mântuitorul nostru.         11    Căci harul lui Dumnezeu, care aduce mântuire pentru toţi oamenii, a fost arătat         12    și ne învaţă s-o rupem cu păgânătatea și cu poftele lumești și să trăim în veacul de acum cu cumpătare, dreptate și evlavie,         13    așteptând fericita noastră nădejde și arătarea slavei marelui nostru Dumnezeu și Mântuitor, Isus Hristos.         14    El S-a dat pe Sine Însuși pentru noi, ca să ne răscumpere din orice fărădelege și să-Și curăţească un norod care să fie al Lui, plin de râvnă pentru fapte bune.         15    Spune lucrurile acestea, sfătuiește și mustră cu deplină putere. Nimeni să nu te dispreţuiască.          
